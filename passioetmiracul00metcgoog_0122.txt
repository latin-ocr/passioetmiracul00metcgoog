108 PASSIO ET MIRACULI BEATI OLAUI.

officiosius tamen, et quasi quadam familiariori pre ceteris sedulitate,
predicte¹ itineris duces cibi potusque, et tandem diuersamm concupis·
cibilium rerum genera, indistanter offerunt. Set licet tot fantasticis
illusionibus ad mentis exterminium traheretur, fidei tamen memoriam
in mente retinebat. Unde deum et sanctum olauum nunquam inuo-
care cessabat. Cumque oblata queque, diuina pietate adiutus, recusaret,
et dolosas inimici uersucias dei fretus auxilio superasset, uidens anti·
quus² hostis ficte artis frustrata³ molimina, confusus ad malicie arma
patenter prorupit. Fit namque antrum horridum, quod prius omni
luxu plena aula resplendebat; tetrique spiritus, qui prius humana
specie et habitu decori apparebant. Ignis quoque in medio antro per
longum pauimenti sulphurea flamma uidebatur estuare. circumstrepit
agmen inimicum, et, quasi dexteram cauentes,a leva huc illucque igni
trementem impellunt. Cedit robur fatigationi et ieunio, sed quo in·
firmior carne, co fortior fit spiritu. Tanto namque ualidiori spe diuine
pietati innititur, quanto se omni humano solatio conspicit destitutum.

Set ecce inter gemitus et uoces deprecatiuas, subita luce antri splen·

descit introitus; fit fuga demonum, ignis uanescit fantasticus. Subsc-
quitur uir uultu et uerbo placidus, dicens, Uocasti me, ecce assum.
Ille uero, priorem timens deceptionem, nullum respondit uerbum. Is
uero, qui ei apparuit, constanter ex diuinis uerbis astmens quod ex
bona parte esset, adiecit et dixit, Ego sum sanctus olauus quern inuo-
casti, neque opus est ut te amplius timor conturbet. Missus enim
sum ut tibi ad tuos ducatum prebeam. Ab illa autem hora quale
esset, uel quantum intersticium temporis, uel quid ageretur donec
domum intraret, in qua cum aliis operariis dormire, consueuerat, nec
scire se meminit, neque narrare potuit. Set certum est quod mane
discessit, et sequentis diei uespere rediit. Quo facto sacerdotem adiit,
eique euentum rei ex ordine pandens, percepti beneficii gratia, ad
perpetuum martiris seruicium in ecclesia eius uoto se deuote obli·

¹ Sic in C. C. C. ¹ antiqus in C. C. C. ³ frustata in C. C. C.

 

