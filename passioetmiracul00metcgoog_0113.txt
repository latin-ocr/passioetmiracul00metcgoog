PASSIO ET MllbrchLn BEnTl OLAUI. 99

filiis et tota domo sua deuotissime dedituS, ex predicta prouintia annuam

collectam suscipere, etad ecclesiam beati olaui singulis annis mittere
curabat. Unde ipsi martiri, de meritis securus filium commendat,
aureum anulum magni ponderis ad eius ecclesiam, quasi arram maiorum,

promittens si eius benefitio amissi pignoris mereretur optata suscep· ι

tione potiri. Cumque eodem tempore puer in custodia paganorum
cum quodam alio christiano teneretur, uidit in sompnis quendam uultu
decorum et statura mediocrem stare, seque de status sui qualitate sol-
licitantem. Cui cum placita respondisset, adiecit de nomine apparentis
sciscitari. At ille: Olauus, inquit, uocor, uestre prouintie incola, do-
musque paterne assiduus¹ hospes; quamobrem scire te uolo redemp-
tionem prote iam datam. Unde nocte illa, que precedit quintam
feriam parasceue, dominium euades tirannicum, nostrumque ad propria
obtinebis ducatum. Expergesactus autem puer a sompno uisionem
recolit, eamque² sue captiuitatis socio refert, et ad condictum tempus
de promisso manet sollicitus. Ueniente autem prefixa nocte, compedi-
bus uinculati, et cathenis strepentibus onusti, nullo paganorum exper-
giscente, abcedunt pariter. Cumque moles cathenarum illos longius
abire uetaret, quodam loco domibus uicino, ne luce ueniente proderentur,
latitauerunt. Mane autem fact0, gens perlida queque perlustrat latibula.
Uerum diuino protecti munimine, nec ipsa curiositate querentium, nec
compedum sonitu, dum frangere temptarent, produntur. His itaque
animati beneficiis, ad lugam capiendam de diuina misericordia redduntur
certiores. Unde, cathenis 'abiectis fines paganorum solis percurrunt
noctibus mane semper uicino tutiora captantes latibula, quibus inde·
fessas uires uoluntas copiose ministrat, metus redeundi torporem tolle·
bat, donec martiris interuentu amicis et cognatis nutu diuino redduntur
incolumes.

¹ assidus in C.C. C. ² aeamque in C.C.C.

 

